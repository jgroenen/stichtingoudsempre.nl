## Musiceren

Ben je op zoek naar een orkest of koor in jouw stad? Hieronder vind je een overzicht van koren en orkesten waarin oud-leden van Sempre Crescendo musiceren.

Wil je jouw koor of orkest ook aanmelden? Stuur een mail naar [stichtingoudsempre@gmail.com](mailto:stichtingoudsempre@gmail.com)

## Amsterdam

*Boeuf Majeur* - Voor wie vanuit het choir een volgende uitdaging zoekt en het avontuur niet schuwt is er Boeuf Majeur; het sappigste koor van Amsterdam, beroemd en berucht ver daar buiten, onder leiding van oud-Sempredirigent en gouden erelid Tristan Knelange. Het koor heeft ongeveer 40 ervaren zangers en repeteert lekker vertrouwd op de donderdagavond. Voor fantastische concerten met theatrale vergezichten en nóg betere afters moet je bij Boeuf zijn. Vind ons op [https://www.boeufmajeur.nl](https://www.boeufmajeur.nl)

## Den Haag

*HSSO Valerius* - Officeel een studentenorkest, maar in de praktijk een studenten - en jong werkenden orkest waar je zeker tot 5-10 jaar na afstuderen nog niet de oudste bent. We repeteren op dinsdagavond in de Haagsche Hoge School naast station HS. We werken veel samen met het conservatorium, het orkest heeft veel internationale leden en er wordt altijd nageborreld. Zou leuk zijn om meer oud sempre leden te kunnen verwelkomen! [https://www.studentenorkest.nl/](https://www.studentenorkest.nl/)

*Zuid-Hollands Symfonie Orkest* - Dit orkest is een leuke mix van jong en oud. We repeteren op woensdagavond aan de Bezuidenhoutse weg in Den Haag. Niet alleen maken we graag muziek met elkaar, ook gezelligheid is belangrijk. Tijdens het repetitieweekend in april j.l. ging het karaoke apparaat pas om 4u 's nachts uit. Vooral violen zijn op het ogenblik erg welkom! [https://www.hetzso.nl/over-ons/](https://www.hetzso.nl/over-ons/)

*Residentie Bachkoor* - Het Residentie Bachkoor is een grootkoor dat op hoog niveau repeteert en concerten geeft. Naast Bach zingen we ook veel stukken van andere componisten, zoals Bruckner, Verdi, Mozart en Britten. Er wordt wekelijks gerepeteerd op donderdagavond in Den Haag waarna er ook vaak met een groep geborreld wordt. Ook gaan we eens in de zoveel jaar op concertreis. We zijn zelfs uitgenodigd om in 2025 te komen zingen op het Bachfestival in Leipzig! Inschrijven kan t/m 45 jaar – dit zorgt ervoor dat het koor divers blijft qua leeftijden. Als je geïnteresseerd bent, kijk dan op: [https://bachensembles.nl/zing-mee/](https://bachensembles.nl/zing-mee/). Je mag natuurlijk ook altijd een keer een proefrepetitie mee komen doen!

*Bataafs Symfonie Orkest* - Dit orkest staat onder leiding van Arne Visser en richt zich op een iets minder traditioneel repertoire. Dat wil zeggen, ze spelen uiteraard wel klassieke muziek, maar niet zo zeer uit het ijzeren repertoire. Bekende werken schuwen ze zeker niet, maar modern werk wordt wel opgezocht. Op de website [https://bataafs.nl](https://bataafs.nl/) onder de kop Concerten en dan de subkop Eerdere Concerten kan je een indruk krijgen van het repertoire. Tevens spelen er meerdere oud Sempre-leden mee; zie de kop Het Orkest, onder de subkop Bezetting/players. Hier staan ook de vacatures vermeld.

*Ardea* - Ardea is een vrouwenkoor opgericht in 2024 door oud-madrigaalleden die het zingen met elkaar niet konden missen. Inmiddels zijn we uitgegroeid tot een groep van 18 enthousiaste koorzangers. We repeteren om de twee weken op de maandagavond in het Koorenhuis in Den Haag en ons repertoire varieert van klassiek tot modern. Ons eerste optreden was een feit op 1 februari 2025 en we werken nu toe naar een project in het najaar van 2025. Bij vragen over ons koor, stuur een berichtje aan Eva of Pauline van het SOS-bestuur.

## Driebergen (Utrechtse Heuvelrug)

*KamerOrkest Driebergen* is een goed en gezellig kamerorkest, gericht op de regio Utrechtse Heuvelrug – Zeist en omgeving. Wij vieren dit jaar het 35-jarig bestaan! Wij repeteren op donderdagavond in Driebergen o.l.v. de enthousiaste jonge dirigent Samuel Tamarit Otero. We hebben nog behoefte aan meer strijkers, i.h.b. violisten. De eerstvolgende concerten zijn op zaterdag 9 december in de Andrieskerk te Amerongen (try-out) en zondag 10 december in de Sionskerk in Zeist. We spelen samen met Gemengd Koor Scherzando werken van Bizet, Brahms, Fauré en Schubert. Website: [www.kamerorkestdriebergen.nl](https://www.kamerorkestdriebergen.nl)

## Leiden

*Leiden Sinfonietta* is in samenstelling een orkest van gevorderde amateurmusici. Wil je graag meespelen of als invaller voor projecten of concerten op de lijst staan, kijk dan op [https://leidensinfonietta.nl/meespelen/](https://leidensinfonietta.nl/meespelen/)!

## Wassenaar

*Wassenaerorkest* - Wij repeteren op donderdagavond in Wassenaar o.l.v. dirigent Pieter Van der Wulp. We hebben zeker nog behoefte aan meer strijkers (viool, altviool, contrabas) en koperblazers. Het eerstvolgende concert is op 21 november in de Messiaskerk in Wassenaar met o.a. Ouverture Coriolan van Beethoven en de 8e symphonie van Schubert. [www.wassenaerorkest.nl](http://www.wassenaerorkest.nl)
